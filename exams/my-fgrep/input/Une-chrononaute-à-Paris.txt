Seh, seh, seh
Eh
Gian Flores
Greta ha fatto un patto stretto con la sua finestra
Che richiude le sue ali come una falena
Vuole aprirla solamente quando l'aria fredda
Versa lacrime di cielo su Parigi intera
Vive reclusa, sta chiusa fra le sue mura
Ogni dubbio le fa da scusa ed un lume le fa da luna (seh)
Giovane e cupa il suo mondo è una stanza buia
Lo sfondo di un'alba scura ed il mondo le fa paura
Vive tra spire, la piaga del mal sottile
Che scava dentro alle vite le grava dentro alla psiche
Bella pittrice viaggiava fra le sue linee
Ora dipinge solo l'acqua che tinge ogni superficie
Ma la pioggia la calma, la grazia dell'acqua
Che danza nell'aria le placa quell'ansia
Ed ogni goccia che salta e che bagna ogni dalia
Ogni tanto si affaccia, la chiama e la incanta
Dio del cielo color nero non ti parlo mai
Resto ferma nel mio buio come una lanterna
Scende l'acqua dalle vene di queste grondaie
Nube che si ferma incerta ed io la sogno eterna
E questo cielo che incombe, raccoglie le ombre e le orme di piogge trascorse
Ed ogni fulmine scarica nell'aria ormai satura
Rimbomba dentro il petto e i vetri rotti dell'anima
Un giorno guarda sotto casa dalla sua soffitta
C'è una vecchia per la strada che la aspetta e fischia
Pioggia fredda e fitta, quella chiama e fissa
Lei non l'ha mai vista ma un po' le assomiglia
I tuoi sogni densi, la luce negli occhi spenti
I tuoi mondi persi fra i sensi li conosco au revoir
E i tuoi affreschi, i colori fra i tuoi i pennelli
Gli autori che adori e appendi, gli ombrelli, Renoir
Greta è stupita, la vecchia come indovina?
Conosce ogni pezzo perso, ogni aspetto della sua vita
Ha il suo stesso nome, è uno scherzo o una vecchia amica?
Ed il trotto del cuore in corsa le pulsa sotto le dita
Greta intanto la ascolta e la donna racconta
Lei sa la sua storia, ricorda a memoria
Ed ogni giorno ritorna, la incontra e conforta
E le infonde in più forme più forza ogni volta, ehi
Dio del cielo color nero, Greta guarirai
Io ti porterò un segreto dentro questa stanza
Se mi ascolterai col tempo forse capirai
Che ogni pioggia passa, qua ogni pioggia cambia
Scivolando via dal buio verso luci nuove
La finestra spalancata nonostante il sole
E ogni raggio che valica, immagina decori in nuovi modi in vecchi cocci dell'anima
Passa il tempo e piano Greta torna ai suoi colori
Esce dalla ragnatela verso nuovi soli
Greta ha nuovi scopi, scuote cuore e i sogni
Che poi mescola su tela, sì, con nuovi olii
Grazie e te sono salva, più salda, più calma, il mio karma rivive già qui
L'altra s'alza, la guarda, la scalda, la abbraccia
Una danza dell'alma, Joie de vivre, Matisse
Se potessi andare indietro ritornare agli anni
Buoni ad evitare danni, drammi, sbagli
E parlare con me stessa dei miei occhi affranti
Rivedere ogni mia scelta e tutti i passi falsi
La vecchia rise poi mise le mani unite
Come linee di un confine che infine sparì d'un tratto
Poi le sorrise e le disse nello svanire
Sai che ti posso capire perché io l'ho appena fatto
Il mio viaggio
Dio del cielo color nero non ci crederai
Non mi ferma più un diluvio, un lampo o una tempesta
Scorre l'aria nelle vele di queste mie mani
Questa pioggia eterna scenderà diversa
E questo cielo che incombe, raccoglie le ombre e le orme di piogge trascorse
Ed un viaggio che varica e valica questa realtà
Ha mutato in nuovi soli i vecchi tuoni dell'anima